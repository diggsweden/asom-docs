# Protokoll asom 2023-12-19

Agenda:

- Vi välkomnar Skatteverket och Boverket

- Mötesprotokoll från förra mötet

- Status asom ramverk
  asoms ramverk skall tas uppströms och förvaltas av Foundation for Public Code då det finns intresse från andra länder att använda ramverket.
  Med en internationell förvaltning kan varje land forka och anpassa till sina specifika behov.

- Status Jitsi plug-in
  Rullar på, med både förfrågan om features och rapportering av buggar.
  Kul att både privat och offentlig sektor bidrar till buggfix och vidareutveckling.
  Jitsi plug-in skall certifieras för Foundation for Public Code framöver.
  HaV har även varit med i Foundation for Public Codes Pod och pratat om Jitsi Outlook plug-in

- Status Jitsi moderatorpanel.
  Moderatorpanelen ligger under asoms arbetsyta. HaV vill genomföra ett test och få med deat i dokumentationen innan repot blir publikt. Repot blev publikt senast 16 januari i samband med NOSADS lunchseminarium.

- Workshop NOSAD X 2 – (Tema; utformning, utveckling, vidareutveckling och förvaltning av Plugin och moderatorpanel).
  NOSAD anordnar ett lunchseminarium där HaV berättar om ”resan” från tanke till färdigt Outlook plug-in för videomötesverktyget Jitsi. Under lunchseminariet presenteras och testas även moderatorpanelen. Planen är att senare under våren anordna en workshop på temat vidareutveckling av moderatorpanelen.

- Önskemål Skatteverket
  Arkitekt från SV berättar om hur skatteverket arbetar idag kring öppen källkod, och förmedlar önskemål om gemensam plats för att dela med sig av det utvecklar. Skatteverket har utvecklat en produkt som används av andra myndigheter, men det ingen har koll på vilka buggar fixas och vilka anpassningar som görs. De presenterar produkten under nästa asom i syfte att hitta en lösning för gemensam förvaltning och vidareutveckling.

- Allmän diskussion, förvaltning, roller:
  asom diskuterar hur man skall resonera kring var produkter bör ligga, vad man bör göra var, samt avgränsningar för att förvalta under asom.
  Det finns flera olika grupperingar (NOSAD,eSam,dSam etc) och vi bör fokusera på hur de kompletterar varandra för att minska risken för överlappning. Det förslag som diskuteras är att: När det gäller var man hittar produkter med öppen källkod som offentlig sektor delar med sig av är den gemensamma nämnaren Offentligkod.se. En katalog där man listar öppna programvaror som används av offentliga organisationer. Dialogen kring var man skall förvalta öppen källkod man vill delas med sig av är inte målet att ha en plats. Alla måste kunna förvalta öppen källkod där de önskar. asom är ett alternativ, som kan vara aktuellt när man söker samverkan kring förvaltning och vidareutveckling. Men asom erbjuder primärt ett ramverk för gemensam utveckling, vidareutveckling och förvaltning. Ramverket kan man förhålla sig till oavsett var utveckling, förvaltning och vidareutveckling sker. asom erbjuder också arbetsyta för gemensam utveckling, förvaltning och vidareutveckling. Primärt för öppen källkod man vill dela med sig av inom området digital samverkan.

- Flytt av HaVs repo för utveckling av användarstödet INA (Semantisk sök, sammanfattning, fråga-svar chatt).
  HaV demonstrerades den semantiska söken de utvecklat i syfte att göra det enklare för medarbetare på HaV att hitta och bearbeta information. Användarstödet som kallas INA innehåller förutom semantisk sök, även fråga-svars funktion som är tänkt att användas både internt som en assistent och externt för kunskapsspridning. Koden för grundsystemet kommer flyttas till asom för gemensam vidareutveckling och förvaltning.

- Roadmap asom 2024. - Gemensamma intressen Excalidraw, Moderatorpanelen för Jitsi, etc.

- Vi tog upp frågan om vi inte skall göra en gemensam insats och ta oss an issue 4038 i Excalidraws repo. Syftet är att kunna samarbeta i Excalidraw enklare on prem. Förslaget är att asom ställer upp med ett lag i eSams hackaton 13-15 mars i syfte att lösa problemet. 

- Vi diskuterade också gemensamma initiativ kring utveckling från start och hur dessa former skulle kunna se ut. En fråga vi vill arbeta vidare med under nästa år.

- En annan fråga är gemensamma prioriteringar av vidareutveckling där vi vill testa oss fram genom initiativ kring praktiska case vidareutveckling av moderatorpanelen.

